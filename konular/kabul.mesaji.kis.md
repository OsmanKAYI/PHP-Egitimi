# Mesaj 1

### PHP ve MySQL ile Web Programlamaya Giriş Kursundan Selamlar!

Merhaba !  

**Mustafa Akgül Özgür Yazılım Kış Kampı, PHP ve MySQL ile Web Programlamaya Giriş** sınıfımızı tercih ettiğiniz ve kabul edildiğiniz için bu mesajı alıyorsunuz.

Kurs eğitmeniniz olarak ben **Nuri Akman** ve yardımcı eğitmenimiz **Hasan Çiçek** sizlere, belirli bir program dahilinde PHP ve Web Programlama hakkında bilgi vereceğiz. 15 güne yayılan konuları öğrenebilmeniz için dersleri dikkatli dinlemeniz ve gerekli donanıma sahip olarak gelmeniz gerekmektedir.

25-28 Ocak 2020 tarihleri arası yapılacak olan kamp öncesi bazı konuları size hatırlatmak ve bilgilendirmek için bu mesajı gönderiyorum.

## Kampa katılamayacaksanız lütfen bunu yapın!

-   **Herhangi bir nedenle eğitime katılamayacaksanız mutlaka [https://kayit.linux.org.tr/](https://kayit.linux.org.tr/) adresindeki tercihleri yaptığınız sayfaya gidin ve tercihlerinizi iptal edin.**
-   Böylece umutla kampa kabul edilmeyi bekleyen diğer adayların hakkını gözetmiş olacaksınız.
-   Kabul edildiğiniz halde kursa katılım sağlamazsanız, bu bilgi profilinize not olarak düşülecektir.
-   Kampa katılamayacağınız için başvurunuzu iptal etmemeniz durumunda, LKD’nin düzenleyeceği herhangi bir kontenjanlı etkinliğe başvurunuzun kabul edilme olasılığınızı ciddi biçimde azaltacaktır.

## Kurslar öncesi bazı konuları size hatırlatmak isterim...

-   Kurslar 25 Ocak 2020, Cumartesi günü başlıyor.
-   Sabahı kayıt işlemleri olacak, açılış konuşmasından sonra dersler hemen başlayacak!
-   KYK'da kalacaksanız Cuma gününden gelmenizi tavsiye ederim. KYK giriş işlemleri için Cumartesi günü çok sıra oluyor
-   Bilgisayarınızdaki tüm verilerinizi yedekleyip kampa öyle gelin, risk almayın! Bazı durumlarda işletim sistemini yeniden kurmak gerekebiliyor.  
-   Eğitim, Ubuntu dağıtımı kurulu bilgisayardan verilecektir. Notlar ve konu anlatımı buna göre yapılacaktır.  
-   Katılımcıların bilgisayarında YENİ KURULMUŞ Ubuntu dağıtımının (Ubuntu 19.04) olması önemle tavsiye edilir.
-   Ben Windows kullanıyorum diyorsanız: Sorun yok!
-   Bilgisayarınız eski ve sorunluysa kurstan verim alamayabilirsiniz. Bunu unutmayın.

## Gelmeden önce hazırlık yapmam gerekir mi?
-   **En önemli konu internet erişimi.** Üniversitenin size İnternet bağlantısı sağlaması için **Eduroam** hesabınızın olması gerekiyor. Eğer, **Eduroam** hesabınız yoksa profil bilgilerinizi doldurduğunuz sayfada gerekli açıklamalar bulunuyor: [https://kayit.linux.org.tr/accounts/profil](https://kayit.linux.org.tr/accounts/profil)
-   Bootstrap çok önemli bir konu. Şu videoyu izlemenizi ve sizin de yapmanızı tavsiye ederim: [https://www.youtube.com/watch?v=kLby3L7u-NQ](https://www.youtube.com/watch?v=kLby3L7u-NQ)
-   Eğitim sırasında şu kaynağı kullanacağız: [https://github.com/nuriakman/PHP-Egitimi](https://github.com/nuriakman/PHP-Egitimi) Gelmeden önce incelemek isteyebilirsiniz. (Bu kaynağın güncellemesi devam etmektedir.) 
-   Git ve GitHub konularını bilmiyorsanız bakmanızı tavsiye ederim.

## Sorunuz mu var?
-   Sorularınızın cevabını önce şu adreste arayınız: [https://kamp.linux.org.tr/2020/kis/sik-sorulan-sorular/](https://kamp.linux.org.tr/2020/kis/sik-sorulan-sorular/)
-   Cevabını bulamadığınız bir soru mu var? Şuradan organizasyona soru sorabilirsiniz: [https://kamp.linux.org.tr/2020/kis/iletisim/](https://kamp.linux.org.tr/2020/kis/iletisim/)
-   PHP sınıfımız, kursa katılım, tercihlerin iptali gibi konularda bir sorunuz olursa lütfen [nuriakman@gmail.com](mailto:nuriakman@gmail.com) adresimden bana yazınız.

# Eskişehir'de görüşmek üzere!

Selamlar,  
Nuri Akman
<br>
<br>
<br>
<br>
<br>
<br>
<br>
<br>
# Mesaj 2

### PHP ve MySQL ile Web Programlamaya Giriş Kursundan Selamlar!
 
Merhaba !

**Mustafa Akgül Özgür Yazılım Kış Kampı, PHP ve MySQL ile Web Programlamaya Giriş** sınıfımızı tercih ettiğiniz ve kabul edildiğiniz için bu mesajı alıyorsunuz.

Kurs eğitmeniniz olarak ben **Nuri Akman** ve yardımcı eğitmenimiz **Hasan Çiçek** sizlere, belirli bir program dahilinde PHP ve Web Programlama hakkında bilgi vereceğiz.

Bazı katılımcılar, kampa seçilmiş olduğunu bildiren email'i alamadıklarını belirttikleri için sizlere bu mesajı gönderiyorum.

#### LÜTFEN BU MESAJIMA CEVAP VERİNİZ:

#### 1.) KAMPA GELEMEME GİBİ BİR DURUMUNUZ VAR MI?
#### 2.) ŞAYET BELİRSİZLİK VARSA YÜZDE KAÇ İHTİMALLE GELEBİLECEKSİNİZ?

Görüşmek üzere!


Selamlar,  
Nuri Akman
